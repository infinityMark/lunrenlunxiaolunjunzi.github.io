<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>---论仁论孝论君子---</title>

    <style>
        body{
            background-color: #efeee1;
        }
        img{
            width: 50px;
            border-radius: 50px;
        }
        p{
            font-size: 19px;
            line-height: 40px;
        }

        .word{
            text-align: center;
            /* margin-left: 10px; */
            /* background-color: antiquewhite; */
        }
    </style>
</head>
<body>
    <div class="word">
        <h1>论仁</h1>
        <!-- <p style="font-size: 20px;"><img src="https://raw.githubusercontent.com/infinityMark/random_article.github.io/main/wangwei.jpg">&nbsp;王维〔唐朝〕</p> -->
         <div class="contson" id="contson5fb51378286c">
            <p>子曰：「不仁者，不可以久处约，不可以长处乐。仁者安仁，知者利仁。」</p>
            <p>子曰：「富与贵，是人之所欲也；不以其道得之，不处也。贫与贱，是人之所恶也；不以其道得之，不去也。君子去仁，恶乎成名？君子无终食之间违仁，造次必于是，颠沛必于是。 」</p>
            <br>
            <p>颜渊问仁。子曰：「克己复礼为仁。一日克己复礼，天下归仁焉。为仁由己，而由人乎哉？ 」<br>颜渊曰：「请问其目。」<br>子曰：「非礼勿视，非礼勿听，非礼勿言，非礼勿动。」<br>颜渊曰：「回虽不敏，请事斯语矣。」</p>
            <br>
            <p>子曰：「志士仁人，无求生以害仁，有杀身以成仁。」</p>
         </div>
    </div>
    <br>

    <div class="word">
        <h1>论孝</h1>
        <!-- <p style="font-size: 20px;"><img src="https://raw.githubusercontent.com/infinityMark/random_article.github.io/main/libai.jpg">&nbsp;李白〔唐朝〕</p> -->
         <div class="contson" id="contson5fb51378286c">
            <p>
                孟懿子问孝。子曰：「无违。」<br>
                樊迟御，子告之曰：「孟孙问孝于我，我对曰，无违。」<br>
                樊迟曰：「何谓也？」子曰：「生事之以礼；死葬之以礼，祭之以礼。」
            </p>
            <br>
            <p>
                子游问孝。子曰：「今之孝者，是谓能养。至于犬马，皆能有养；不敬，何以别乎！」
            </p>
            <p>子曰：「事父母几谏，见志不从，又敬不违，劳而不怨。」</p>
            <p>子曰：「父母之年，不可不知也。一则以喜，一则以惧。」</p>
         </div>
    </div>
    <br>

    <div class="word">
        <h1>论君子</h1>
        <!-- <p style="font-size: 20px;"><img src="https://raw.githubusercontent.com/infinityMark/random_article.github.io/main/dufu.jpg">&nbsp;杜甫〔唐朝〕</p> -->
         <div class="contson" id="contson5fb51378286c">
            <p>子曰：「君子不重则不威；学则不固。主忠信。无友不如己者。过则勿惮改。」</p>
            <p>子曰：「君子坦荡荡，小人长戚戚。」</p>
            <p>司马牛问君子。子曰：「君子不忧不惧。」<br>曰：「不忧不惧，斯谓之君子矣乎？」<br>子曰：「内省不疚，夫何忧何惧？」</p>
            <p>
                子曰：「君子成人之美，不成人之恶。小人反是。」
            </p>
            <p>子曰：「君子耻其言而过其行。」</p>
            <p>子曰：「君子义以为质，礼以行之，孙以出之，信以成之。君子哉！」</p>
            <p>子曰：「君子病无能焉，不病人之不己知也。」</p>
            <p>子曰：「君子求诸己，小人求诸人。」</p>
         </div>
    </div>
    <br>
    <br>
</body>
</html>
